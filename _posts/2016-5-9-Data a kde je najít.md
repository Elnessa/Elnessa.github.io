---
layout: post
title: Data a kde je najít
---

V tomto článku vás seznámím s možnými zdroji informací, které se týkají našeho tématu a to lidé se specifickými potřebami.

####Databáze ERIC
http://eric.ed.gov/

Jedná se o bibliografickou databázi z oblasti pedagogiky, která je volně dostupná.
Součástí jsou i články věnované vzdělávání lidí se specifickými potřebami, takže je možné najít spoustu odborných informací od lidí, kteří se tématu dlouhodobě věnují a mají potřebné zkušenosti.

####Desatero, desatero...
http://www.helpnet.cz/

Portál s informacemi pro osoby se specifickými potřebami. Díky grantu a dotaci několika institucí je portál bez omezení veřejně přístupný.
Portál se věnuje obecným tématům, které se týkají života osob se SP. Zmínila bych především Desatera pro komunikaci, které zde jsou zvlášť pro každý typ postižení a jedná se o jakýsi návod a hlavní zásady, které by se měli dodržovat, pokud komunikujeme s takto handicapovanou osobou. Myslím, že každý by měl tyto zásady alespoň rámcově znát.

####Databanka Knihovny Jiřího Mahena
http://knihovnici.kjm.cz/

Výborný zdroj inspirace pro knihovníky. Bohužel je dostupný pouze členům organizace SKIP a vznikl pod licencí CC.
Jde o databázi vzdělávacích lekcí realizovaných v rámci knihovny pro děti. Její součástí jsou i lekce pro děti se specifickými potřebami. Popis lekce je podle mě nakopnutí k tomu, abychom si dokázali lépe představit, jakým způsobem máme vést aktivity pro tyto žáky. Dalším plusem je také možnost využití nějakého prověřeného programu, když nám chybí inspirace.

####Bezbariérová knihovna
http://bezbarierova.knihovna.cz/

Projekt, který vznikl původně na KISKu, nyní je pod SKIPem. Web je dostupný pod licencí GNU/GPL.
V rámci projektu vznikl standart Handicap Friendly, což je v podstatě návod pro knihovny, jak se stát opravdu bezbariérovými a přístupnými pro všechny. Ačkoli je projekt určen především knihovnám a knihovníkům, myslím, že každý zde najde mnoho zajímavých věcí ze svého okolí, které si dosud třeba ani neuvědomil. Je zde spoustu typů, jak např. přizpůsobit prostor tak, aby byl bezbariérový. Bohužel je web již delší dobu neaktualizován.

####Otevřete svůj web všem!
http://www.pristupnost.cz/

Web, který dává návod, jak stvořit stránky, které budou přístupné všem bez ohledu na jejich znalosti a schopnosti. Stránka je užitečná pro všechny, kteří na internetu něco tvoří a chtěli by, aby jejich obsah byl všem přístupný, případně musí být přístupný (pokud se jedná o veřejnou instituci).
Návštěvníci se na webu dozví, jak různorodá je skupina uživatelů se specifickými potřebami a jak pro ně upravit web.
